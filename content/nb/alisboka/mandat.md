---
title: Mandat for ALIS-kontorene
linktitle: Mandatet
type: book
date: "2019-05-05T00:00:00+01:00"

# Prev/next pager order (if `docs_section_pager` enabled in `params.toml`)
weight: 1
---

## Innledning

Gjennom Forskrift om kompetansekrav for lege (kompetanseforskriften) og spesialist forskriften har kommunene fått styrket sitt ansvar for spesialistutdanning av leger.  Kompetanseforskriften setter blant annet krav til at alle leger med kliniske oppgaver i kommunen skal være spesialister eller under spesialisering i allmennmedisin (kompetanseforskriften §3).


Spesialistforskriften regulerer gjennomføringen av utdanningen. Alle kommuner med leger i spesialiseringens del 2 og 3 skal være registrerte utdanningsvirksomheter og tilby helhetlig utdanningsløp og veiledning (spesialistforskriften § 19).


I [Prop. 1 S (2019-2920)](https://www.regjeringen.no/no/dokumenter/prop.-1-s-20192020/id2671560/?ch=1) for Helse- og omsorgsdepartementet ligger det inne midler til tilskuddsordning for fastleger som er under spesialisering i allmennmedisin i kommuner med  rekrutteringsutfordringer. Tilskuddsordningen forutsetter en kommunal egenandel. Tilskuddet er i utgangspunktet for næringsdrivende fastleger. ALIS-avtaler er avtaler mellom kommune og leger i spesialisering i allmennmedisin om særskilte rekrutteringstiltak som går ut over og kommer i tillegg til plikter og rettigheter som følger av spesialistforskriften. I2019 er det gitt tilskudd til ALIS-avtaler for både ansate og næringsdrivende fastleger. Det gis også tilskudd til kommuner for å kompensere for kostnader til veiledning av lege i spesialisering i allmennmedisin (ALIS). Dette tilskuddet gis også ved veiledning av kommunalt  ansatte leger (fastlønn). 


## Overordnet mål 

Gjennom å bistå kommunene skal ALIS-kontorene bidra til rekruttering og tilrettelegging for  spesialisering og til trygghet for legen gjennom spesialiseringsløpet. Målet er å redusere terskelen for å starte i spesialisering i allmennmedisin og/eller å gå inn i allmennmedisin virksomhet. 


Ny spesialistutdanning er i seg selv et rekrutteringstiltak. Alle kommuner med ALIS skal kunne tilby forutsigbare utdanningsløp med veiledning, supervisjon og læringsaktiviteter.  ALIS-kontorene skal rådgi og bistå kommunene i planlegging, etablering og oppfølging av utdanningen.  


For kommuner med rekrutteringsutfordringer kan det være behov for å tilby mer tilrette legging enn det legen har krav på etter spesialistforskriften og kompetanseforskriften. ALIS kontorene skal bistå og rådgi kommunene i arbeidet med ALIS-avtaler. Med ALIS-avtale menes avtale mellom kommune og ALIS om særskilte rekrutteringstiltak, som går utover, og kommer i tillegg til, plikter og rettigheter som følger av spesialistforskriften. ALIS kan være i privat næringsdrift eller ansatt i kommunen. 


## Plassering og organisering  

Det opprettes 5 ALIS-kontorer som til sammen skal dekke hele landet. Det er inngått avtale med kommunene Bodø, Trondheim, Bergen, Kristiansand og Hamar som påtar seg 
oppgavene som beskrevet i dette mandatet. De tre førstnevnte skal dekke kommunene i  hhv. Helse-Nord, Helse Midt-Norge og Helse Vest. I Helse Sør-Øst er det gjort en desentrali sert plassering av kontorene. Disse kontorene må jobbe sammen for å dekke hele regionen inkludert samarbeid med Oslo.


Arbeidsgiveransvaret knyttes til vertskommunen. 


Kontorene skal ha et kontaktnett med alle kommunene i sin region. Rekrutteringssvake  kommuner skal vies spesiell oppmerksomhet.  


## Oppgaver for ALIS-kontorene 

### 1) ALIS-avtaler 

ALIS-kontorene skal rådgi og bistå kommunene i arbeidet med ALIS-avtaler for kommuner  med rekrutteringsutfordringer. 


ALIS-avtaler kan for eksempel inneholde avtale om mer veiledning enn kravet i forskriften  tilsier, gjennomføring av læringsaktiviteter, nettverkssamlinger for leger i spesialisering,  inntektsgaranti og/eller kompensasjon for lave innbyggerlistetall. Se også regelverket for  tilskudd til ALIS-avtaler for næringsdrivende fastleger. 


ALIS-kontorene skal: 
- Rådgi kommunene om rekrutteringstiltak som kan inngå i ALIS-avtaler  
- Bistå med maler for ALIS-avtaler 
- Innhente og formidle erfaringer med de ulike tiltakene 


Selve avtaleinngåelsen og de juridiske forpliktelsene tilknyttet avtalene er den enkelte kommunes ansvar.  


### 2) Utdanningsplaner 

ALIS-kontorene skal gi støtte og rådgivning til kommunene som registrerte utdannings virksomheter om planlegging, tilrettelegging og gjennomføring av spesialistutdanningen i  allmennmedisin, jfr. Helsedirektoratets anbefalte utdanningsplan i allmennmedisin. 


ALIS-kontorene skal ikke overta kommunenes oppgaver, men bidra med koordinering og rådgivning på tvers av kommunene og i den utstrekning kapasiteten tillater.  


Dette innebærer: 


**Bistå i arbeidet med helhetlig utdanningsløp (læringsarenaer)** 
- Etablere samarbeid mellom kommunene 
- Etablere samarbeid med helseforetak/sykehus i egen region om utdanningsstillinger for LIS i allmennmedisin inkl. å bistå i utarbeidelse av avtaler mellom kommuner og  mellom kommuner og foretak.  


**Bistå kommuner med å skaffe kvalifiserte veiledere** 
- Skaffe oversikt over tilgjengelig veilederkapasitet og formidle dette ved behov, ev.  opprette en veilederpool. 
- Bistå ved utdanning/kvalifisering av veiledere for eksempel ved formidling av aktuelle, eksisterende tilbud og/eller ved å gjennomføre egne veiledersamlinger. 


**Bistå kommunene med regionalt/nasjonalt å utvikle, gjennomføre og koordinere  læringsaktiviteter** 
- Utvikle maler for og rådgi om gjennomføring av læringsaktiviteter for felles kompetansemål (FKM) og for kliniske læringsmål utover kurs som arrangeres i regi av  Legeforeningen. 


### 3) Nasjonal utdanning 

Kontorene skal samarbeide seg imellom for å dele erfaringer, sikre nasjonal lik utdanning på tvers av regioner og unngå dobbeltarbeid.  


Kontorene bytter på å ha en nasjonal koordinerende funksjon/rolle, med en funksjonstid på 2 år.  


**Koordinerende ALIS-kontor vil ha følgende oppgaver:**  
- Ta initiativ til fordeling av oppgaver mellom kontorene.  
- Sekretariatsfunksjon for ALIS-kontorenes felles aktiviteter 
- Sørge for innkalling, møteledelse og referat fra fellesmøter  
- Ansvar for å oppdatere og arkivere felles rutiner og prosedyrer som utarbeides av ALIS-kontorene. 


ALIS-kontorene skal etablere samarbeid med Legeforeningen og med de regionale utdan ningssentrene for helseforetakene og ha faste møter med Helsedirektoratet. 


ALIS-kontorene skal på enklest mulig måte utvikle og vedlikeholde en felles nettside for LIS i  kommunehelsetjenesten/spesialitetene allmennmedisin.



Mandatet ble sist oppdatert 22.11.2019.