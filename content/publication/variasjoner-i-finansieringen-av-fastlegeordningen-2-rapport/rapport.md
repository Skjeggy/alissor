---
title: "Variasjoner i finansiering av fastlegeordningen – andre oppfølgingsundersøkelse"
authors:
- KS
date: "2020-11-01T00:00:00Z"
doi: ""
draft: false

# Schedule page publish date (NOT publication's date).
publishDate: "2020-11-01T00:00:00Z"

# Publication type.
# Legend: 0 = Uncategorized; 1 = Conference paper; 2 = Journal article;
# 3 = Preprint / Working Paper; 4 = Report; 5 = Book; 6 = Book section;
# 7 = Thesis; 8 = Patent
publication_types: ["4"]

# Publication name and optional abbreviated publication name.
publication: 

publication_short: 

abstract:

# Summary. An optional shortened abstract.
summary: På oppdrag fra KS har Ipsos i samarbeid med Samfunnsøkonomisk analyse kartlagt omfanget av kommunenes egenfinansiering/subsidiering av fastlegeordningen, det vil si subsidiering utover den ordinære fastlegeordningen (hovedmodellen). Videre har man undersøkt innretning av, formål med og kommunenes merkostnader knyttet til slik subsidiering. Årets gjennomføring er den tredje i rekken, og er en oppfølgning av kartleggingen gjennomført i mai 2018 (nullpunktsmåling) og juni 2019 (første oppfølgingsundersøkelse). Formålet har vært å få oppdaterte tall og vurdere om det har vært endring over tid.

tags:
- Finansiering
featured: true

links:
url_pdf: https://www.ks.no/contentassets/9a325e9ca0fa4d53b25fd102311fce91/Rapport-KS-Finansiering-fastlegeordningen-13-11-2020-NY.pdf


# Featured image
# To use, add an image named `featured.jpg/png` to your page's folder. 
image:
  caption: 'Image credit: [**Unsplash**](https://www.alis-nord.no/getfile.php/131056-1589277267/Bilder/Artikkelbilder/Handlingsplan%20for%20allmennlegetjenesten%202020-2024.png%20%28mobile480%29.png)'
  focal_point: ""
  preview_only: false

# Associated Projects (optional).
#   Associate this publication with one or more of your projects.
#   Simply enter your project's folder or file name without extension.
#   E.g. `internal-project` references `content/project/internal-project/index.md`.
#   Otherwise, set `projects: []`.
projects:
- internal-project

# Slides (optional).
#   Associate this publication with Markdown slides.
#   Simply enter your slide deck's filename without extension.
#   E.g. `slides: "example"` references `content/slides/example/index.md`.
#   Otherwise, set `slides: ""`.
slides:
---

## Sammendrag

For tredje år på rad har Ipsos og Samfunnsøkonomisk analyse (SØA) på oppdrag fra KS utført en nasjonal kartlegging av omgang og innretning av kommuners egenfinansiering/subsidiering av fastlegeordningen, det vil si subsidiering utover den ordinære fastlegeordningen (hovedmodellen). Ved egenfinansiering/subsidiering yter kommunene bidrag på en annen måte enn gjennom fastlegeordningens hovedmodell. Dette kan være kombinasjonsløsninger der kommunen beholder basistilskudd mot at den drifter f.eks. kontorlokaler, helsepersonell, utstyr, IT-støtte mv. («null-avtale»), fastlønnsdrift eller andre ordninger. Slike løsninger kan gi merkostnader for kommunene. Vi utreder i hvilken utstrekning løsningene gir merkostnader samt kostnadenes størrelse. Videre undersøker vi årsakene til at kommunene subsidierer fastlegeordningen. Vi har også undersøkt om kommunene opplever at ekstrainnsatsen fungerer etter hensikten. Ettersom årets kartlegging er den tredje i rekken, kommenterer vi også på eventuell utvikling over tid.

Bakgrunnen for den første kartleggingen var Stortingets vedtak om en evaluering av finansieringen i fastlegeordningen og et behov for bedre kunnskapsgrunnlag om variasjoner i finansiering av fastlegeordningen. De to foregående kartleggingene har pekt i retning av at egenfinansiering av fastlegeordningen blir mer utbredt i kommune-Norge. I lys av dette er det ønskelig å måle utvikling over tid.

Årets kartlegging er i likhet med de to foregående gjennomført via en surveyundersøkelse og innhenting av statistikk for å besvare prosjektets problemstillinger. I første kartlegging ble det i tillegg gjennomført innledende og utforskende intervju. Målgruppen i surveyen er leder med økonomisk ansvar for fastlegeordningen i alle kommuner. Gjennom surveyen har vi i år samlet inn 229 svar (64 % svar) via elektronisk e-postlenke eller personlig intervju per telefon. I fjor ble det på samme måte samlet inn 275 svar (65 % svar) og i 2018 241 svar (57 % svar).

**I år har vi sett at 81 % av landets 356 kommuner (288 kommuner) subsidierer fastlegeordningen
utover den ordinære fastlegeordningen (hovedmodellen).** Det er kun et mindretall på ca. 2 av 10
kommuner som ikke subsidierer. På grunn av kommunesammenslåinger fra 1. januar 2020 kan ikke
årets anslag på antall kommuner sammenlignes direkte med tidligere gjennomføringer. I fjorårets
kartlegging oppgav 71 % av kommunene at de subsidierte fastlegeordningen. Dette tilsvarte 298 av
landets daværende 422 kommuner. Endringen fra 71 % til 81 % er signifikant. En større andel mindre
sentrale og mindre kommuner målt i folkemengde subsidierer, sammenlignet med gjennomsnittet. Det
har imidlertid vært en betydelig økning i andelen av de mest folkerike og mest sentrale kommunene
som oppgir at de subsidierer fastlegeordningen i perioden 2018-2020. Av kommunene som
subsidierer fastlegeordningen, svarer majoriteten at bruk av fastlønn (65 %), gunstige avtaler om leie
av praksislokaler/utstyr til næringsdrivende (50 %) og avtaler om disposisjon av kommunale
støttefunksjoner eller annet helsepersonell (46 %) er de oftest benyttede ordningene.

**Flere av de mest folkerike (10 %) og mest sentrale kommunene (13 %) som subsidierer fastlegeordningen har gjort dette i mindre enn ett år, sammenlignet med gjennomsnittet (4 %).** Hele 95 % av de minst sentrale kommunene og 98 % av kommunene med 3000 innbyggere eller færre som subsidierer fastlegeordningen har gjort dette over flere år. Samtidig vurderer over 1 av 3 kommuner som per i dag ikke subsidierer fastlegeordningen at de vil måtte gjøre dette i fremtiden, gitt at ordningen fortsetter som i dag.

**Stabilitets- og rekrutteringsutfordringer er stadig de hyppigst nevnte årsakene til at kommunene subsidierer fastlegeordningen utover hovedmodellen.** 9 av 10 kommuner som subsidierer fastlegeordningen, gjør dette for å beholde fastleger over tid. Nær 8 av 10 kommuner som subsidierer gjør det for å rekruttere fastleger. Andre nevnte årsaker til subsidiering er å bedre dekke andre allmennlegeoppgaver (49 %), stimulere til bedre integrasjon mellom fastlegetjenesten og øvrig kommunal helse- og omsorgstjeneste (45 %), og for å få leger til å veilede leger under spesialisering (40 %).

**De fleste kommunene som subsidierer fastlegeordningen opplever at den fungerer etter hensikten.** 72 % av kommunene som subsidierer, vurderer at subsidieringen fungerer godt, mens 7 % vurderer at den fungerer dårlig. Andelen som vurderer at subsidieringen fungerer godt har sunket fra 82 % i fjor, men det har ikke vært en signifikant økning i andelen kommuner som vurderer at den fungerer dårlig.

**Av kommunene som subsidierer fastlegeordningen (81 % dvs. totalt 288 kommuner) svarer 78 % (totalt 227 kommuner) at dette påfører kommunene merkostnader.** Vi estimerer de samlede merkostnadene for kommunesektoren til 520 millioner kroner i 2019. Til sammenligning estimerte vi tilsvarende merkostnader til 439 millioner kroner i 2018 og 378 millioner kroner i 2017. Dette er tilsynelatende en økning på 18 %, eller 80,6 millioner kroner fra 2018 til 2019. Denne endringen er det ikke grunnlag for å si at er statistisk signifikant, men tendensen peker likevel i retning av en økning i merkostnader ved subsidiering. Estimatene baserer seg på rapporterte merkostnader og gjennomsnittskostnad fra surveyene. Det tilsier at estimatene har en viss usikkerhet. Estimerte konfidensintervall for gjennomsnittskostnaden belyser usikkerheten. For et inntrykk av merkostnadenes omfang, ses de i kontekst av kommunenes samlede utgifter ved den ordinære fastlegeordningen (hovedmodellen), dvs. basistilskudd og eventuelle utjamningstilskudd. Vi anslår samlet finansiering ved den ordinære fastlegeordningen til rundt 10,5 milliarder kroner. Av dette utgjør basistilskudd og utjamningstilskudd i overkant av 2,7 milliarder kroner. Kommunesektorenes estimerte samlede merkostnader på 520 millioner kroner utgjør dermed 21 % av kommunenes kostnader til basistilskudd og utjamningstilskudd ved finansiering av fastlegeordningen i 2019. Estimerte konfidensintervall fra minimum 16 % til høyest 27 % belyser usikkerheten i estimatet. For 2018 lå estimatet mellom 14 % og 22 %, og i 2017 var det mellom 12 % og 19 % av kommunenes kostnader til basistilskudd og utjamningstilskudd.

**Som i de foregående kartleggingene vurderer vi at egenfinansiering eller subsidiering av fastlegeordningen forekommer relativt hyppig, og at innsatsen utgjør en ikke-ubetydelig kostnad for kommune-Norge.** Dette er også vår vurdering dersom nederste anslag på 16 % merkostnad ved subsidiering i forhold til basistilskuddet og utjamningstilskuddet legges til grunn. Gjennom utredningen har vi kartlagt at majoriteten av kommunene som subsidierer fastlegeordningen har merkostnader knyttet til dette. Subsidiering forekommer oftere blant mindre sentrale og mindre folkerike kommuner, men vi ser at subsidiering blir vanligere blant de mest folkerike og mest sentrale kommunene også. I år vurderer rundt en tredjedel av kommunene som per nå ikke subsidierer fastlegeordningen at de i fremtiden vil måtte gjøre det, gitt at ordningen fortsetter slik den er i dag. Kommunenes hyppigste formål med alternative subsidieringstilbud er å rekruttere og beholde fastleger over tid. Dette funnet er på nivå med resultatene fra de foregående kartleggingene. Dermed konkluderer vi også i årets kartlegging med at fastlegeordningens hovedmodell ikke gir tilstrekkelige insentiver for fastlegene til å la seg rekruttere og bli i stillingene sine over tid, på tvers av kommuner. Vi estimerer også at kommunenes merkostnader ved subsidiering av fastlegeordningen har økt over tid.